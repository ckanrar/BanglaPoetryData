সবাই নাচে ফূর্তি করে সবাই করে গান ,
একলা বসে হাঁডিচাঁচার মুখটি কেন ম্লান ?
দেখ্ছ নাকি আমার সাথে সবাই করে আডি -
তাইত আমার মেজাজ খ্যাপা মুখটি এমন হাঁডি ।
তাও কি হয ! ঐ যে মাঠে শালিখ পাখি ডাকে
তার কাছে কৈ যাওনিকো ভাই শুধাওনিতো তাকে !
শালিখ পাখি বেজায ঠ্যাঁটা চেঁচায মিছিমিছি ,
হল্লা শুনে হাড জ্বলে যায কেবল কিচিমিচি ।
মিষ্টি সুরে দোযেল পাখি জুডিযে দিল প্রাণ
তার কাছে কৈ বস্লে নাতো শুনলে না তার গান ।
দোযেল পাখির ঘ্যান্ঘ্যানানি আর কি লাগে ভালো ?
যেমন রূপে তেমন গুণে তেমনি আবার কালো ।
রূপ যদি চাও যাও না কেন মাছরাঙার কাছে ,
অমন খাসা রঙের বাহার আর কি কারো আছে ?
মাছরাঙা ? তারেও কি আর পাখির মধ্যে ধরি
রকম সকম সঙের মতন , দেমাক দেখে মরি ।
পাযরা ঘুঘু কোকিল চডাই চন্দনা টুনটুনি
কারে তোমার পছন্দ হয , সেই কথাটি শুনি !
এই গুলো সব ছ্যাবলা পাখি নেহাত্ ছোট জাত -
দেখলে আমি তফাত্ হাটি অমনি পঁচিশ হাত ।
এতক্ষণে বুঝতে পারি ব্যাপারখানা কি যে -
সবার তুমি খুঁত্ পেযেছ নিখুঁত্ কেবল নিজে !
মনের মতন সঙ্গী তোমার কপালে নাই লেখা
তাইতে তোমায কেউ পোঁছে না তাইতে থাক একা ।