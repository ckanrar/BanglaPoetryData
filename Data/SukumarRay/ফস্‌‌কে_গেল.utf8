দেখ্ বাবাজি দেখ্বি নাকি দেখ্রে খেলা দেখ্ চালাকি ,
ভোজের বাজি ভেল্কি ফাঁকি পড়্ পড়্ পড়্ পড়্বি পাখি - ধপ্ !

লাফ দিয়ে তাই তালটি ঠুকে তাক করে যাই তীর ধনুকে ,
ছাড়্ব সটান উর্ধ্বমুখে হুশ্ করে তোর লাগবে বুকে - খপ্ !

গুড়্ গুড়্ গুড়্ গুড়িয়ে হামা খাপ্ পেতেছেন গোষ্ঠো মামা
এগিয়ে আছেন বাগিয়ে ধামা এইবার বাণ চিড়িয়া নামা - চট্ !

এই যা ! গেল ফস্কে ফেঁসে - হেঁই মামা তুই ক্ষেপলি শেষে ?
ঘ্যাঁচ্ করে তোর পাঁজর ঘেঁষে লাগ্ল কি বাণ ছট্কে এসে - ফট্ ?