মেঘ মুলুকে ঝাপ্সা রাতে ,
রামধনুকের আব্ছাযাতে ,
তাল বেতালে খেযাল সুরে ,
তান ধরেছি কণ্ঠ পুরে ।
হেথায নিষেধ নাই রে দাদা ,
নাই রে বাঁধন নাইরে বাধা ।
হেথায রঙিন্ আকাশ তলে
স্বপন দোলা হাওযায দোলে ,
সুরের নেশায ঝরনা ছোটে ,
আকাশ কুসুম আপনি ফোটে ,
রঙিযে আকাশ , রঙিযে মন
চমক জাগে ক্ষণে ক্ষণ !
আজকে দাদা যাবার আগে
বল্ব যা মোর চিত্তে লাগে -
নাই বা তাহার অর্থ হোক্
নাইবা বুঝুক বেবাক্ লোক ।
আপনাকে আজ আপন হতে
ভাসিযে দিলাম খেযাল স্রোতে ।

ছুট্লে কথা থামায কে ?
আজকে ঠেকায আমায কে ?
আজকে আমার মনের মাঝে
ধাঁই ধপাধপ্ তব্লা বাজে -
রাম - খটাখট্ ঘ্যাচাং ঘ্যাঁচ্
কথায কাটে কথার প্যাঁচ্ ।
আলোয ঢাকা অন্ধকার ,
ঘণ্টা বাজে গন্ধে তার ।
গোপন প্রাণে স্বপন দূত ,
মঞ্চে নাচেন পঞ্চ ভূত !
হ্যাংলা হাতি চ্যাং - দোলা ,
শূন্যে তাদের ঠ্যাং তোলা ।
মক্ষি রাণী পক্ষীরাজ -
দস্যি ছেলে লক্ষী আজ ।
আদিম কালের চাঁদিম হিম
তোডায বাঁধা ঘোডার ডিম ।
ঘনিযে এল ঘুমের ঘোর ,
গানের পালা সাঙ্গ মোর ।