করে তাড়াহুড়ো বিষম চোট্
কিনেছি হ্যাট্ পরেছি কোট্ ,
পেয়েছি প্যাসেজ এসেছে বোট ,
বেঁধেছি তল্পি তুলেছি মোট্ ,
বলেছে সবাই , " তা হলে ওঠ্ ,
আসান্ এবার বিলেতে ছোট্ । "
তাই সভা হবে , বিদায় ভোট্ ,
কাঁদ কাঁদ ভাবে ফুলিয়ে ঠোট্
হেথায় সকলে করিবে জোট্
( প্রোগ্রামটুকু করিও নোট ) ।

শুক্র সন্ধ্যা সঠিক সাত -
আহার , আমোদ , উল্কাপাত ।

আসছে কাল , শনিবার
অপরাহ্ণ সাড়ে চার ,
আসিয়া মোদের বাড়ি ,
কৃতার্থ করিলে সবে
টুলুপুষু খুশি হবে ।

( হুবহু ) নকল করি
লেখাটি আমার
সভায় ( বাহবা ) নিল
লজ্জা নাহি তার ।
ধনীরা ( খামখা ) কেন
ধন লয়ে যায় ।
যে ধন ( বিলাবি ) যেন
দুখী জনে পায় ।

লর্ড কার্জন অতি দুর্জন বঙ্গগগন শনি
কূট নিঠুর চক্রী চতুর উগ্র গরল ফণী ।

আমরা দিশি পাগলার দল ,
দেশের জন্য ভেবে ভেবে হয়েছি পাগল ,
( যদিও ) দেখতে খারাপ , টিকবে কম , দামটা একটু বেশি
( তাহোক ) এতে দেশেরই মঙ্গল ।

সৃষ্টি যখন সদ্য কাঁচা , অনেকখানি ফাঁকা
বিশ্বকর্মা নিলেন ছুটি একটি বছর ছাঁকা ।
ঘুম জমে না , পায় না ক্ষিদে , শরীর কেমন করে ,
ডাক্তারেরা দিলেন হুকুম বিশ্রামেরি তরে ।
আইন মাফিক নোটিশ দিয়ে অগ্রহায়ণ মাসে
গেলেন তিনি মর্তলোকে স্বাস্থ্য লাভের আশে ।

বৃষ্টি বেগ ভরে রাস্তা গেল ডুবিয়ে
ছাতা কাঁধে , জুতা হাতে , নোংরা ঘোলা কালো ,
হাঁটু জল ঠেলি চলে যত লোকে ।
রাস্তাতে চলা দুষ্কর মুস্কিল বড়
অতি পিচ্ছিল , অতি পিচ্ছিল , অতি পিচ্ছিল , বিচ্ছিরি রাস্তা ,
ধরণী মহা - দুর্গম কর্দম - গ্রস্তা
যাওয়া দুষ্কর মুস্কিল রে ইস্কুলে ,
সর্দি জ্বর , বৃদ্ধি বড় , নিত্যি লোকে বদ্যি ডেকে
তিক্ত বড়ি খায় ।