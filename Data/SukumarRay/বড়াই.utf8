গাছের গোড়ায় গর্ত করে ব্যাং বেঁধেছেন বাসা ,
মনের সুখে গাল ফুলিয়ে গান ধরেছেন খাসা ।
রাজার হাতি হাওদা - পিঠে হেলে দুলে আসে -
" বাপ্রে " বলে ব্যাং বাবাজি গর্তে ঢোকেন ত্রাসে !
রাজার হাতি মেজাজ ভারি হাজার রকম চাল ;
হঠাত্ রেগে মটাত্ করে ভাঙল গাছের ডাল ।
গাছের মাথায় চড়াই পাখি এবাক হয়ে কয় -
" বাস্রে বাস্ ! হাতির গায়ে এমন জোরও হয় " !
মুখ বাড়িয়ে ব্যাং বলে , " ভাই , তাইত তোরে বলি -
আমরা , অর্থাত্ চার - পেয়েরা , এম্নিভাবেই চলি " ।