ছিঁচ্কাঁদুনে মিচ্কে যারা শস্তা কেঁদে নাম কেনে ,
ঘ্যাঁঙায শুধু ঘ্যানর ঘ্যানর ঘ্যানঘ্যানে আর প্যানপ্যানে -
কুঁকিযে কাঁদে ক্ষিদের সময , ফুঁপিযে কাঁদে ধমকালে ,
কিম্বা হঠাত্ লাগলে ব্যথা , কিম্বা ভযে চম্কালে ;
অল্পে হাসে অল্পে কাঁদে , কান্না থামায অল্পেতেই ,
মাযের আদর দুধের বোতল কিম্বা দিদির গল্পেতেই -
তারেই বলি মিথ্যে কাঁদন ; আসল কান্না শুনবে কে ?
অবাক্ হবে থম্কে রবে সেই কাঁদনের গুণ দেখে !
নন্দঘোষের পাশের বাডি বুথ্ সাহেবের বাচ্চাটার
কান্নাখানা শুনলে বলি কান্না বটে সাচ্চা তার ।
কাঁদবে না সে যখন তখন , রাখবে কেবল রাগ পুষে ,
কাঁদবে যখন খেযাল হবে খুন - কাঁদুনে রাক্ষুসে !

নাইকো কারণ নাইকো বিচার মাঝরাতে কি ভোরবেলা ,
হঠাত্ শুনি অর্থবিহীন আকাশ - ফাটন জোর গলা ।
হাঁকডে ছোটে কান্না যেমন জোযার বেগে নদীর বান ,
বাপ - মা বসেন হতাশ হযে শব্দ শুনে বধির কান ।
বাস রে সে কি লোহার গলা ? এক মিনিটও শান্তি নেই ?
কাঁদন ঝরে শ্রাবণ ধারে , ক্ষান্ত দেবার নামটি নেই !
ঝুমঝুমি দাও , পুতুল নাচাও , মিষ্টি খাওযাও একশোবার ,
বাতাস কর , চাপডে ধর , ফুটবে নাকো হাস্য তার ।
কান্নাভরে উল্টে পডে কান্না ঝরে নাক দিযে ,
গিল্তে চাহে দালানবাডি হাঁখানি তার হাঁক্ দিযে ,
ভূত - ভাগানো শব্দে লোকে ত্রাহি ত্রাহি ডাক ছাডে -
কান্না শুনে ধন্যি বলি বুথ সাহেবের বাচ্চারে ।