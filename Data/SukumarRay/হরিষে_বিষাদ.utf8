দেখছে খোকা পঞ্জিকাতে এই বছরে কখন কবে
ছুটির কত খবর লেখে , কিসের ছুটি কদিন হবে ।
ঈদ্ মহরম দোল্ দেওযালি বডদিন আর বর্ষশেষে -
ভাবছে যত , ফুল্লমুখে ফুর্তিভরে ফেলছে হেসে ।
এমনকালে নীল আকাশে হঠাত্ - খ্যাপা মেঘের মত ,
উথ্লে ছোটে কান্নাধারা ডুবিযে তাহার হর্ষ যত ।
" কি হল তোর ? " সবাই বলে , " কলমটা কি বিধল হাতে ?
জিবে কি তোর দাঁত বসালি ? কামডাল কি ছারপোকাতে ? "
প্রশ্ন শুনে কান্না চডে অশ্রু ঝরে দ্বিগুণ বেগে ,
পঞ্জিকাটি আছডে ফেলে বললে কেঁদে আগুন রেগে ;
" ঈদ্ পডেছে জষ্ঠি মাসে গ্রীষ্মে যখন থাকেই ছুটি ,
বর্ষাশেষ আর দোল্ ত দেখি রোব্বারেতেই পডল দুটি ।
দিনগুলোকে করলে মাটি মিথ্যে পাজি পঞ্জিকাতে -
মুখ ধোব না ভাত খাব না ঘুম যাব না আজকে রাতে । "