সোনার মেঘে আল্তা ঢেলে সিঁদুর মেখে গায
সকাল সাঁঝে সূর্যি মামা নিত্যি আসে যায ।
নিত্যি খেলে রঙের খেলা আকাশ ভরে ভরে
আপন ছবি আপনি মুছে আঁকে নূতন করে ।
ভোরের ছবি মিলিযে দিল দিনের আল জ্বেলে
সাঁঝের আঁকা রঙিন ছবি রাতের কালি ঢেলে ।
আবার আঁকে আবার মোছে দিনের পরে দিন
আপন সাথে আপন খেলা চলে বিরামহীন ।
ফুরায নাকি সোনার খেলা ? রঙের নাহি পার ?
কেউ কি জানে কাহার সাথে এমন খেলা তার ?
সেই খেলা , যে ধরার বুকে আলোর গানে গানে
উঠ্ছে জেগে - সেই কথা কি সুর্যিমামা জানে ?