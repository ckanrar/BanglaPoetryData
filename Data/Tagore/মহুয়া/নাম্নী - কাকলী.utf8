কলছন্দে পূর্ণ তার প্রাণ - -
নিত্য বহমান
ভাষার কল্লোলে
জাগাইয়া তোলে
চারি ধারে
প্রত্যহের জড়তারে ;
সংগীতে তরঙ্গ তুলি
হাসিতে ফেনিল তার ছোটো দিনগুলি ।
আঁখি তার কথা কয় , বাহুভঙ্গি কত কথা বলে ,
চরণ যখন চলে
কথা কয়ে যায় - -
যে কথাটি অরণ্যের পাতায় পাতায় ;
যে কথাটি ঢেউ তোলে
আশ্বিনে ধানের খেতে , প্রান্ত হতে প্রান্তে যায় চলে ;
যে কথাটি নিশীথতিমিরে ,
তারায় তারায় কাঁপে অধীর মির্মিরে ;
যে কথাটি মহুয়ার বনে
মধুপগুঞ্জনে
সারাবেলা উঠিছে চঞ্চলি - -
নাম কি কাকলী ।