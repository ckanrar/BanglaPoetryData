একদিন এই দেখা হয়ে যাবে শেষ ,
পড়িবে নয়ন - পরে অন্তিম নিমেষ ।
পরদিনে এইমতো পোহাইবে রাত ,
জাগ্রত জগত্ - পরে জাগিবে প্রভাত ।
কলরবে চলিবেক সংসারের খেলা ,
সুখে দুঃখে ঘরে ঘরে বহি যাবে বেলা ।
সে কথা স্মরণ করি নিখিলের পানে
আমি আজি চেয়ে আছি উত্সুক নয়ানে ।
যাহা - কিছু হেরি চোখে কিছু তুচ্ছ নয় ,
সকলি দুর্লভ বলে আজি মনে হয় ।
দুর্লভ এ ধরণীর লেশতম স্থান ,
দুর্লভ এ জগতের ব্যর্থতম প্রাণ ।
যা পাই নি তাও থাক্ , যা পেয়েছি তাও ,
তুচ্ছ বলে যা চাই নি তাই মোরে দাও ।