তুমি কাছে নাই বলে হেরো সখা , তাই
" আমি বড়ো ' " আমি বড়ো ' করিছে সবাই ।
সকলেই উঁচু হয়ে দাঁড়ায়ে সমুখে
বলিতেছে , " এ জগতে আর কিছু নাই । '
নাথ , তুমি একবার এসো হাসিমুখে
এরা সবে ম্লান হয়ে লুকাক লজ্জায় - -
সুখ দুঃখ টুটে যাক তব মহাসুখে ,
যাক আলো অন্ধকার তোমার প্রভায় ।
নহিলে ডুবেছি আমি , মরেছি হেথায় ,
নহিলে ঘুচে না আর মর্মের ক্রন্দন - -
শুষ্ক ধূলি তুলি শুধু সুধাপিপাসায় ,
প্রেম বলে পরিয়াছি মরণবন্ধন ।
কভু পড়ি কভু উঠি , হাসি আর কাঁদি - -
খেলাঘর ভেঙে পড়ে রচিছে সমাধি ।