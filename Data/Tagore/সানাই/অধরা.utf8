অধরা মাধুরী ধরা পড়িয়াছে
এ মোর ছন্দবন্ধনে ।
বলকাপাঁতির পিছিয়ে - পড়া ও পাখি ,
বাসা সুদূরের বনের প্রাঙ্গণে ।
গত ফসলের পলাশের রাঙিমারে
ধরে রাখে ওর পাখা ,
ঝরা শিরীষের পেলব আভাস
ওর কাকলিতে মাখা ।
শুনে যাও বিদেশিনী ,
তোমার ভাষায় ওরে
ডাকো দেখি নাম ধরে ।
ও জানে তোমারি দেশের আকাশ
তোমারি রাতের তারা ,
তব যৌবন - উত্সবে ও যে
গানে গানে দেয় সাড়া ,
ওর দুটি পাখা চঞ্চলি উঠে তব হৃত্কম্পনে ।
ওর বাসাখানি তব কুঞ্জের
নিভৃত প্রাঙ্গণে ।