পক্ষে বহিয়া অসীম কালের বার্তা
যুগে যুগে চলে অনাদি জ্যোতির যাত্রা
কালের রাত্রি ভেদি
অব্যক্তের কুজ্ঝটিজাল ছেদি
পথে পথে রচি আলিম্পনের লেখা ।
পাখার কাঁপনে গগনে গগনে
উজ্জ্বলি উঠে দিক্প্রাঙ্গণে
অগ্নিচক্ররেখা ।
অস্তিত্বের গহনতত্ত্ব ছিল মূক বাণীহীন - -
অবশেষে একদিন
যুগান্তরের প্রদোষ - আঁধারে
শূন্যপাথারে
মানবাত্মার প্রকাশ উঠিল ফুটি ।
মহাদুঃখের মহানন্দের
সংঘাত লাগি চিরদ্বন্দ্বের
চিত্পদ্মের আবরণ গেল টুটি ।
শতদলে দিল দেখা
অসীমের পানে মেলিয়া নয়ন
দাঁড়ায়ে রয়েছে একা
প্রথম পরম বাণী
বীণা হাতে বীণাপাণি ।