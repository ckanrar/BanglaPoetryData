বন্ধু হে ,
পরিপূর্ণ বরষায় আছি তব ভরসায় ,
কাজকর্ম করো সায় , এস চট্পট্ !
শামলা আঁটিয়া নিত্য তুমি কর ডেপুটিত্ব ,
একা পড়ে মোর চিত্ত করে ছট্ফট্ ।
যখন যা সাজে ভাই তখন করিবে তাই ,
কালাকাল মানা নাই কলির বিচার !
শ্রাবণে ডেপুটিপনা এ তো কভু নয় সনা -
তন প্রথা , এ যে অনা - সৃষ্টি অনাচার ।
ছুটি লয়ে কোনোমতে পোট্মাণ্টো তুলি রথে
সেজেগুজে রেলপথে করো অভিসার ।
লয়ে দাড়ি লয়ে হাসি অবতীর্ণ হও আসি ,
রুধিয়া জানালা শাসি বসি একবার ।
বজ্ররবে সচকিত কাঁপিবে গৃহের ভিত ,
পথে শুনি কদাচিত্ চক্র খড়্খড়্ ।
হা রে রে ইংরাজ - রাজ , এ সাধে হানিলি বাজ - -
শুধু কাজ , শুধু কাজ , শুধু ধড়্ফড়্ ।
আমলা - শামলা - স্রোতে ভাসাইলি এ ভারতে ,
যেন নেই ত্রিজগতে হাসি গল্প গান - -
নেই বাঁশি , নেই বঁধু , নেই রে যৌবনমধু ,
মুছেছে পথিকবধূ সজল নয়ান ।
যেন রে শরম টুটে কদম্ব আর না ফুটে ,
কেতকী শিহরী উঠে করে না আকুল - -
কেবল জগত্টাকে জড়ায়ে সহস্র পাকে
গবর্মেণ্ট পড়ে থাকে বিরাট বিপুল ।
বিষম রাক্ষস ওটা , মেলিয়া আপিস - কোটা
গ্রাস করে গোটা গোটা বন্ধুবান্ধবেরে - -
বৃহত্ বিদেশে দেশে কে কোথা তলায় শেষে
কোথাকার সর্বনেশে সর্বিসের ফেরে ।
এ দিকে বাদর ভরা , নবীন শ্যামল ধরা ,
নিশিদিন জল - ঝরা সঘন গগন ।
এ দিকে ঘরের কোণে বিরহিণী বাতায়নে ,
দিগন্তে তমালবনে নয়ন মগন ।
হেঁট মুণ্ড করি হেঁট মিছে কর তফভঢ়তঢ়ন ,
খালি রেখে খালি পেট ভরিছ কাগজ ।
এ দিকে যে গোরা মিলে কালা বন্ধু লুটে নিলে ,
তার বেলা কী করিলে নাই কোনো খোঁজ ।
দেখিছ না আঁখি খুলে ম্যাঞ্চেস্ট্র লিভারপুলে
দেশী শিল্প জলে গুলে করিল পভশভড়ব ।
" আষাঢ়ে গল্প ' সে কই , সেও বুঝি গেল ওই
আমাদের নিতান্তই দেশের জিনিস ।
তুমি আছ কোথা গিয়া , আমি আছি শূন্যহিয়া ,
কোথায় বা সে তাকিয়া শোকতাপহরা ।
সে তাকিয়া - - গল্পগীতি সাহিত্যচর্চার স্মৃতি
কত হাসি কত প্রীতি কত তুলো - ভরা !
কোথায় সে যদুপতি , কোথা মথুরার গতি ,
অথ , চিন্তা করি ইতি কুরু মনস্থির - -
মায়াময় এ জগত্ নহে সত্ নহে সত্ ,
যেন পদ্মপত্রবত্ , তদুপরি নীর ।
অতএব ত্বরা করে উত্তর লিখিবে মোরে ,
সর্বদা নিকটে ঘোরে কাল সে করাল - -