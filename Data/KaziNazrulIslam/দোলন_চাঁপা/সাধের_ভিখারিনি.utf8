তুমি মলিন বাসে থাক যখন , সবার চেয়ে মানায় !
তুমি আমার তরে ভিখারিনি , সেই কথা সে জানায় !
জানি প্রিয়ে জানি জানি ,
তুমি হতে রাজার রানি ,
খাটত দাসী , বাজত বাঁশি
তোমার বালাখানায়
তুমি সাধ করে আজ ভিখারিনি , সেই কথা সে জানায় ।

দেবী ! তুমি সতী অন্নপূর্ণা , নিখিল তোমার ঋণী ,
শুধু ভিখারিকে ভালোবেসে সাজলে ভিখারিনি
সব ত্যজি মোর হলে সাথি ,
আমার আশায় জাগছ রাতি ,
তোমার পূজা বাজে আমার
হিয়ার কানায় কানায় !
তুমি সাধ করে আজ ভিখারিনি , সেই কথা সে জানায় ।