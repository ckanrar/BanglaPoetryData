প্রিয় !
এবার আমায় সঁপে দিলাম , তোমার চরণ - তলে
তুমি শুধু মুখ তুলে চাও , বলুক যে যা বলে ।
তোমার আঁখি কাজল - কালো
অকারণে লাগল ভালো
লাগল ভালো ,
পথিক আমার পথ ভুলাল
সেই নয়নের জলে ।
আজকে বনের পথ হারালেম ঘরের পথের ছলে ।
তুমি শুধু মুখ তুলে চাও , বলুক যে যা বলে ।

আজ দিগ্বালিকার আঁখি - পাতা অনেক দূরের কানন - ছায়ে
কাঁপচে অভিমানে ,
একলা আমার পথ দেখাত ওই বালিকাই চপল পায়ে
দিক হতে দিক - পানে ।
মুঠার মানিক ঠেলে পায়ে
এলেম তোমার কুটির ছায়ে
চরণ - ছায়ে ,
শ্রান্তি আমার দাও মুছায়ে
দীপ - ঢাকা অঞ্চলে
আপন মালা পরাও বালা পরাও আমার গলে ।
এবার আমায় সঁপে দিলাম তোমার চরণতলে ।