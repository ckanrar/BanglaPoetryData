আজ নলিন - নয়ান মলিন কেন বলো সখী বলো বলো !
পড়ল মনে কোন্ পথিকের বিদায় - চাওয়া ছলছল ?
বলো সখী বলো বলো ! !
মেঘের পানে চেয়ে চেয়ে বুক ভিজালে চোখের জলে ,
ওই সুদূরের পথ বেয়ে কি চেনা - পথিক গেছে চলে
ফিরে আবার আসব বলে গো ?
স্বর শুনে কার চমকে ওঠ ( আহা ) ,
ওগো ওযে বিহগ - বেহাগ , নির্ঝরিণীর কলকল ।
ও নয় গো তার পায়ের ভাষা ( আহা )
শীতের শেষের শুকনো পাতার ঝরে পড়ার বিদায় - ধ্বনি ও ;
কোন্ কালোরে কোন্ ভালোরে
বাসলে ভালো ( আহা )
পরদেশি কোন্ শ্যামল বঁধুর শুনচ বাঁশি সারাক্ষণই গো ?
চুমচো কারে ? ও নয় তোমার পথিক - বধুঁর চপল হাসি হা - হা ,
তরুণ ঝাউয়ের কচি পাতায় করুণ অরুণ কিরণ ও যে ( আ - হা ) !
দূরের পথিক ফিরে নাকো আর ( আহা আ - হা )
ও সে সবুজ দেশের অবুঝ পাখি
কখন এসে যাচবে বাঁধন , চলো সখী ঘরকে চলো !
ও কী ? চোখে নামল কেন মেঘের ছায়া ঢল ঢল ।