আমি বিধির বিধান ভাঙিয়াছি , আমি এমনি শক্তিমান !
মম চরণের তলে , মরণের মার খেয়ে মরে ভগবান ।

আদি ও অন্তহীন
আজ মনে পড়ে সেই দিন -
প্রথম যেদিন আপনার মাঝে আপনি জাগিনু আমি ,
আর চিত্কার করি কাঁদিয়া উঠিল তোদের জগত্ - স্বামী ।
ভয়ে কালো হয়ে গেল আলো - মুখ তার ।
ফরিয়াদ করি গুমরি উঠিল মহা - হাহাকার -
ছিন্ন - কণ্ঠে আর্ত কণ্ঠে তোমাদের ওই ভীরু বিধাতার -
আর্তনাদের মহা - হাহাকার -
যে , ' বাঁচাও আমারে বাঁচাও হে মোর মহান , বিপুল আমি !
হে মোর সৃষ্টি ! অভিশাপ মোর !
আজি হতে প্রভু তুমি হও মম স্বামী ! ' -
শুনি খলখলখল অট্ট হাসিনু , আজিও সে হাসি বাজে
ওই অগ্ন্যুদ্গার - উল্লাসে আর নিদাঘ - দগ্ধ
বিনা - মেঘের ওই শুষ্ক বজ্র - মাঝে !
স্রষ্টার বুকে আমি সেই দিন প্রথম জাগানু ভীতি , -
সেই দিন হতে বাজিছে নিখিলে ব্যথা - ক্রন্দন গীতি !
জাপটি ধরিয়া বিধাতারে আজও পিষে মারি পলে পলে ,
এই কালসাপ আমি , লোকে ভুল করে মোরে অভিশাপ বলে ।