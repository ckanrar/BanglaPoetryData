ব্যঙ্গ - অনুকৃতি

তোমারই জেলে পালিছ ঠেলে , তুমি ধন্য ধন্য হে ।
আমার এ গান তোমারই ধ্যান , তুমি ধন্য ধন্য হে ।
রেখেছ সান্ত্রি পাহারা দোরে
আঁধার - কক্ষে জামাই - আদরে
বেঁধেছ শিকল - প্রণয় - ডোরে
তুমি ধন্য ধন্য হে ।
আ - কাঁড়া চালের অন্ন - লবণ
করেছ আমার রসনা - লোভন ,
বুড়ো ডাঁটা - ঘাঁটা লাপসি শোভন ,
তুমি ধন্য ধন্য হে ।
ধরো ধরো খুড়ো চপেটা মুষ্টি ,
খেয়ে গয়া পাবে সোজা স - গুষ্টি ,
ওল - ছোলা দেহ ধবল - কুষ্টি
তুমি ধন্য ধন্য হে ।