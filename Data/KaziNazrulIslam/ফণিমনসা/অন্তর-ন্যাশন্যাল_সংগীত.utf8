জাগো -
জাগো অনশন - বন্দী , ওঠো রে যত
জগতের লাঞ্ছিত ভাগ্যহত !
যত অত্যাচারে আজি বজ্র হানি
হাঁকে নিপীড়িত - জন - মন - মথিত বাণী ,
নব জনম লভি অভিনব ধরণি
ওরে ওই আগত ।

আদি শৃঙ্খল সনাতন শাস্ত্র - আচার
মূল সর্বনাশের , এরে ভাঙিব এবার !
ভেদি দৈত্য - কারা
আয় সর্বহারা !
কেহ রহিবে না আর পর - পদ - আনত ।

নব ভিত্তি পরে
নব নবীন জগত্ হবে উত্থিত রে !
শোন অত্যাচারী ! শোন রে সঞ্চয়ী !
ছিনু সর্বহারা , হব সর্বজয়ী ।
ওরে সর্বশেষের এই সংগ্রাম - মাঝ
নিজ নিজ অধিকার জুড়ে দাঁড়া সবে আজ !
এই " অন্তর - ন্যাশন্যাল - সংহতি " রে
হবে নিখিল মানব জাতি সমুদ্ধত ।