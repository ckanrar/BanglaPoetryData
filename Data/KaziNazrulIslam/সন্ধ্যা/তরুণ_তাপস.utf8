রাঙা পথের ভাঙন - ব্রতী অগ্রপথিক দল !
নাম রে ধুলায় - বর্তমানের মর্তপানে চল ।
ভবিষ্যতের স্বর্গ লাগি
শূন্যে চেয়ে আছিস জাগি
অতীতকালের রত্ন মাগি
নামলি রসাতল ।
অন্ধ মাতাল ! শূন্য পাতাল , হাতালি নিষ্ফল ।
ভোল রে চির - পুরাতনের সনাতনের বোল ।
তরুণ তাপস ! নতুন জগত্ সৃষ্টি করে তোল ।
আদিম যুগের পুথির বাণী
আজও কি তুই চলবি মানি ?
কালের বুড়ো টানছে ঘানি
তুই সে বাঁধন খোল ।
অভিজাতের পানসে বিলাস - দুখের তাপস ! ভোল ।