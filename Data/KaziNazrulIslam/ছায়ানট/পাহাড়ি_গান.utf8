মোরা ঝঞ্ঝার মতো উদ্দাম , মোরা ঝরনার মতো চঞ্চল ।
মোরা বিধাতার মতো নির্ভয় , মোরা প্রকৃতির মতো সচ্ছল ।
মোরা আকাশের মতো বাধাহীন ,
মোরা মরু - সঞ্চর বেদুইন ,
মোরা জানি নাকো রাজা রাজ - আইন ,
মোরা পরি না শাসন - উদুখল !
মোরা বন্ধনহীন জন্মস্বাধীন , চিত্ত মুক্ত শতদল ।
মোরা সিন্ধু - জোয়ার কলকল
মোরা পাগল - ঝোরার ঝরা - জল
কল - কলকল ছল - ছলছল কল - কলকল ছল - ছলছল ।
মোরা দিল - খোলা খোলা প্রান্তর ,
মোরা শক্তি - অটল মহীধর ,
মোরা মুক্ত - পক্ষ নভ - চর ,
মোরা হাসি - গানসম উচ্ছল ।
মোরা বৃষ্টির জল বনফল খাই , শয্যা শ্যামল বন - তল ,
মোরা প্রাণ দরিয়ার কল - কল ,
মোরা মুক্ত - ধারার ঝরা - জল
চল - চঞ্চল কল - কলকল ছল - ছলছল ছল - ছলছল ।

হুগলি
আষাঢ়