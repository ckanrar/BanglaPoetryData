ফিরনু যেদিন দ্বারে দ্বারে কেউ কি এসেছিল ?
মুখের পানে চেয়ে এমন কেউ কি হেসেছিল ?

অনেক তো সে ছিল বাঁশি ,
অনেক হাসি , অনেক ফাঁসি ,
কই কেউ কি ডেকেছিল আমায় , কেউ কি যেচেছিল ?
ওগো এমন করে নয়ন - জলে কেউ কি ভেসেছিল ?

তোমরা যখন সবাই গেলে হেলায় ঠেলে পায়ে ,
আমার সকল সুধাটুকুন পিয়ে ,
সেই তো এসে বুকে করে তুলল আপন নায়ে
আচমকা কোন্ না - চাওয়া পথ দিয়ে ।

আমার যত কলঙ্কে সে
হেসে বরণ করলে এসে
আহা বুক - জুড়ানো এমন ভালো কেউ কি বেসেছিল ?
ওগো জানত কে যে মনের মানুষ সবার শেষে ছিল ।

কুমিল্লা
আষাঢ়