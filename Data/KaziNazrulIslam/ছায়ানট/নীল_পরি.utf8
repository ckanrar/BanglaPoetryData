ওই সর্ষে ফুলে লুটাল কার
হলুদ - রাঙা উত্তরি ।
উত্তরি - বায় গো -
ওই আকাশ - গাঙে পাল তুলে যায়
নীল সে পরির দূর তরি ।

তার অবুঝ বীণার সবুজ সুরে
মাঠের নাটে পুলক পুরে ,
ওই গহন বনের পথটি ঘুরে
আসছে দূরে কচিপাতা দূত ওরই ।

মাঠঘাট তার উদাস চাওয়ায়
হুতাশ কাঁদে গগন মগন
বেণুর বনে কাঁপচে গো তার
দীঘল শ্বাসের রেশটি সঘন ।
তার বেতস - লতায় লুটায় তনু ,
দিগ্বলয়ে ভুরুর ধনু ,
সে পাকা ধানের হীরক - রেণু
নীল নলিনীর নীলিম - অণু
মেখেছে মুখ বুক ভরি ।
ট্রেনে কুমিল্লার পথে
চৈত্র