নাম - হারা তুই পথিক - শিশু এলি অচিন দেশ পারায়ে ।
কোন্ নামের আজ পরলি কাঁকনম বাঁধনহারায় কোন কারা এ ।
আবার মনের মতন করে
কোন নামে বল ডাকব তোরে !
পথ - ভোলা তুই এই সে ঘরে
ছিলি ওরে এলি ওরে
বারে বারে নাম হারায়ে ।

ওরে যাদু ওরে মাণিক , আঁধার ঘরের রতণমণি !
ক্ষুধিত ঘর ভরলি এনে ছোট্ট হাতের একটু ননি ।
আজ যে শুধু নিবিড় সুখে
কান্না - সায়র উথলে বুকে ,
নতুন নামে ডাকতে তোকে
ওরে ও কে কন্ঠ রুখে
উঠছে কেন মন ভারায়ে !
অস্ত হতে এলে পথিক উদয় পানে পা বাড়ায়ে ।

কলিকাতা
ফাল্গুন