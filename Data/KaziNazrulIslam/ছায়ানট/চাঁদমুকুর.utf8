চাঁদ হেরিতেছে চাঁদমুখ তার সরসীর আরশিতে ।
ছুটে তরঙ্গ বাসনাভঙ্গ সে অঙ্গ পরশিতে ।
হেরিছে রজনি রজনি জাগিয়া
চকোর উতলা চাঁদের লাগিয়া ,
কাঁহা পিউ কাঁহা ডাকিছে পাপিয়া
কুমুদীরে কাঁদাইতে ।

না জানি সজনি কত সে রজনি কেঁদেছে চকোরী পাপিয়া ,
হেরেছে শশীরে সরসী - মুকুরে ভীরু ছায়াতরু কাঁপিয়া ।
কেঁদেছে আকাশে চাঁদের ঘরনি
চির - বিরহিণী রোহিণী ভরণী ,
অবশ আকাশ বিবশা ধরণি
কাঁদানিয়া চাঁদনীতে ।

হুগলি
ফাল্গুন