কোদালে মেঘের মউজ উঠেছে গগনের নীল গাঙে ,
হাবুডুবু খায় তারা - বুদ্বুদ , জোছনা সোনায় রাঙে ।
তৃতীয় চাঁদের ' শাম্পানেচড়ি চলিছে আকাশ - প্রিয়া ,
আকাশ দরিয়া উতলা হল গো পুতলায় বুকে নিয়া ।
তৃতীয়া চাঁদের বাকি ' তেরো কলাআবছা কালোতে আঁকা ,
নীলিম প্রিয়ার নীলা ' গুল রুখ ' অবগুণ্ঠনে ঢাকা ।
সপ্তর্ষির তারা - পালঙ্কে ঘুমায় আকাশ - রানি ,
সেহেলি ' লায়লি ' দিয়ে গেছে চুপে কুহেলি - মশারি টানি ।
দিকচক্রের ছায়া - ঘন ওই সবুজ তরুর সারি ,
নীহার নেটের কুয়াশা - মশারি - ও কি বর্ডার তারই ?
সাতাশ তারার ফুল - তোড়া হাতে আকাশ নিশুতি রাতে
গোপনে আসিয়া তারা - পালঙ্কে শুইল প্রিয়ার সাথে ।
উহু উহু করি কাঁচা ঘুম ভেঙে জেগে ওঠে নীলা হুরি ,
লুকিয়ে দেখে তা ' চোখ গেলবলে চেঁচায় পাপিয়া ছুঁড়ি !
' মঙ্গলতারা মঙ্গল - দীপ জ্বালিয়া প্রহর জাগে ,
ঝিকিমিকি করে মাঝে মাঝে - বুঝি বঁধুর নিশাস লাগে ।
উল্কা - জ্বালার সন্ধানী - আলো লইয়া আকাশ - দ্বারী
' কাল - পুরুষ ' সে জাগি বিনিদ্র করিতেছে পায়চারি ।
সেহেলিরা রাতে পলায়ে এসেছে উপবনে কোন আশে ,
হেথা হোথা ছোটে পিকের কণ্ঠে ফিক ফিক করে হাসে ।
আবেগে সোহাগে আকাশ - প্রিয়ার চিবুক বাহিয়া ও কি
শিশিরের রূপে ঘর্মবিন্দু ঝরে ঝরে পড়ে সখী ,
নবমী চাঁদের সসারে ও কে গো চাঁদিনি - শিরাজি ঢালি
বধূর অধরে ধরিয়া কহিছে - ' তহুরা পিয়ো লো আলি ! '
কার কথা ভেবে তারা - মজলিশে দূরে একাকিনী সাকি
চাঁদের সসারে কলঙ্ক - ফুল আনমনে যায় আঁকি !
ফরহাদ - শিরী লায়লি - মজনুঁ মগজে করেছে ভিড় ,
মস্তানা শ্যামা দধিয়াল টানে বায়ু - বেয়ালার মিড় !

আনমনা সাকি ! অমনি আমরাও হৃদয় - পেয়ালা - কোণে
কলঙ্ক - ফুল আনমনে সখী লিখো মুছো ক্ষণে ক্ষণে !