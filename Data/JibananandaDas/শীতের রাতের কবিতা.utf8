গভীর শীতের রাত এই সব , - তবু
চারিদিকে যুবাদের হৃদয়ের জীবনের কথা
মৃত্যুর উপর দিয়ে সাঁকোর মতন
চেয়ে দেখে মরণের অপ্রমেয়তা
সেতুর ছবির মত মিলে গিয়ে জলের ভিতরে
জীবনের জয় -
আর মরণের স্তব্ধতাকে অনুভব করে ।
অনুভব করে এই জীবনই মহত্ ,
মরণের চেয়ে বড় জীবনের সুর ;
যদিও অন্ন আজ ভূমি নয় - তবুও মৈত্রেয়ী
অন্নলোভাতুর ;
হৃদয়বিহীনভাবে - দশ বিশ শত কোটি টন
চলে আজ পঙ্গপাল , - নিজেকে উজাড় করে ; - জেনে
জীবন হতাশ নয় বলেই জীবন ।