পাহাড় , আকাশ , জল অনন্ত প্রান্তরঃ
সৃজনের কী ভীষণ উত্স থেকে জেগে
কেমন নীরব হয়ে রয়েছে আবেগ ;
যেন বজ্রবাতাসের ঝড়
ছবির ভিতরে স্থির - ছবির ভিতরে আরো স্থির ।

কোথাও উজ্জ্বল সূর্য আসে ;
জ্যোতিষ্কেরা জ্বলে ওঠে সপ্রতিভ রাতে
আদি ধাতু অনাদির ধাতুর আঘাতে
নারীশিক্ষা হত যদি পুরুষের পাশেঃ
আকাশ প্রান্তর নীল পাহাড়ের মত
নক্ষত্র সূর্যের মত বিশ্ব - অন্তর্লীন
উজ্জ্বল শান্তির মত আমাদের রাত্রি আর দিন
হবে নাকি ব্রহ্মান্ডের লীন কারুকার্যে পরিণত ।