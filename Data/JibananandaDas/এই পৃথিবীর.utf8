এই পৃথিবীর বুকের ভিতরে কোথাও শান্তি আছে ;
অঘ্রাণ মাস রাত্রি হলে অনেক বিষয়াবিষের সমাধান
মাঠে জলে পাখির নীড়ে নক্ষত্রেতে থাকে ;
অমেয় গোলকধাঁধাঁয় ঘুরে প্রাণ
চেষ্টা করে সমাজ জাতি সময় সৃষ্টি সঠিক বুঝে নিতে ।
সকল প্রয়াণ সফল হবে গ্লাশিয়ারের দীপ্তি আসার আগে ;
এখন রৌদ্রে আজন্মকাল অনুষ্ঠানের দিন ;
সফল হতে ইতিহাসের অনেক দিন লাগে ।

সে সফলতা এই পৃথিবী - হয়তো সৃশঠি চূর্ণ হলে হবে ;
আমি অনেক দূরের থেকে তাহার কারণধ্বনি
নদীর জলে সমস্ত দিন ক্রন্দসী উজ্জ্বল ;
তোমায় আমি ভালোবাসি - এই সত্য স্বভাবপৃথিবীর
দানের মতন নিজেরই ফলাফল ।