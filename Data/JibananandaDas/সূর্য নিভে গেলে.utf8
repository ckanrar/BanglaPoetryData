সূর্য , মাছরাঙা , আমি
উত্তীর্ণ হয়েছে পাখী মদী সূর্যের অন্ধ আবেগের
দুমুহূর্তে আনন্দের পরীক্ষার বুঝি ।
নিভে গেছে ; - আমি কেন তবু সূর্য খুঁজি ।
তুমি
জানি না কোথায় তুমি - সূর্য নিভে গেছে ;
তোমার মননে আজ স্থির
সন্ধ্যার কুমোর পোকা - বাঁশের ছ্যাঁদায় ঘূণ -
শাদা বেতফলের শিশির ।
আছে
' নেই - নেই - ' মনে হয়েছিল কবে - চারিদিকে উঁচু - উঁচু গাছে ,
বাতাস ? না সময় বলছে ; ' আছে , আছে । '
অনেক অনেক দিনের পর আজ
অঘ্রাণ রাত
অন্ধকারে সময়পরিক্রমা
করতে গিয়ে আবছা স্মৃতির বইয়ের
পাতার থেকে জমা -
খরচ সবি মুছে ফেলে দিয়ে
দানের আয়োজনে নেমে এল ,
চেয়ে দেখি নারী কেমন নিখুঁতভাবে কৃতী ;
ডানা নড়ে শিশির শব্দ করে
বাহিরে ঐ অঘ্রাণ রাত থেকে ;
এসব ঋতু আমার হৃদয়ে
কি এক নিমেষনিহত সমাহিতি
নিয়ে আসে ; ভিতরে আরো প্রবেশ করে প্রাণ
একটি বৃক্ষে সময় মরুভূমি
লীন দেখেছে , গভীর পাখি বৃক্ষ তুমি ।