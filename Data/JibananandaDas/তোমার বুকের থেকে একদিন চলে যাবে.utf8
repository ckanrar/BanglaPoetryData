তোমার বুকের থেকে একদিন চলে যাবে তোমার সন্তান
বাংলার বুক ছেড়ে চলে যাবে ; যে ইঙ্গিতে নক্ষত্রও ঝরে ,
আকাশের নীলাভ নরম বুক ছেড়ে দিয়ে হিমের ভিতরে
ডুবে যায় , - কুয়াশায় ঝরে পড়ে দিকে - দিকে রপশালী ধান
একদিন ; - হয়তো বা নিমপেঁচা অন্ধকারে গাবে তার গান ,
আমারে কুড়ায়ে নেবে মেঠো ইঁদুরের মতো মরণের ঘরে -
হ্নদয়ে ক্ষদের গন্ধ লেগে আছে আকাঙ্খার তবু ও তো চোখের উপরে
নীল , মৃত্যু উজাগর - বাঁকা চাঁদ , শূন্য মাঠ , শিশিরের ঘ্রাণ -

কখন মরণ আসে কে বা জানে - কালীদহে কখন যে ঝড়
কমলের নাম ভাঙে - ছিঁড়ে ফেলে গাংচিল শালিকের প্রাণ
জানি নাকো ; - তবু যেন মরি আমি এই মাঠ - ঘাটের ভিতর ,
কৃষ্ণা যমুনায় নয় - যেন এই গাঙুড়ের ডেউয়ের আঘ্রাণ
লেগে থাকে চোখে মুখে - রুপসী বাংলা যেন বুকের উপর
জেগে থাকে ; তারি নিচে শুয়ে থাকি যেন আমি অর্ধনারীশ্বর ।