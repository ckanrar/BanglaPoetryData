যেদিন সরিয়া যাব তোমাদের কাছ থেকে - দূর কুয়াশায়
চলে যাবো , সেদিন মরণ এসে অন্ধকারে আমার শরীর
ভিক্ষা করে লয়ে যাবে ; - সেদিন দুদও এই বাংলার তীর -
এই নীল বাংলার তীরে শুয়ে একা একা কি ভাবিব , হায় ; -
সেদিন রবে না কোনো ক্ষোভ মনে - এই সোঁদা ঘাসের ধুলায়
জীবন যে কাটিয়াছে বাংলায় - চারিদিকে বাঙালীর ভিড়
বহুদিন কীর্তন ভাসান গান রুপকথা যাত্রা পাঁচালীর
নরম নিবিড় ছন্দে যারা আজো শ্রাবণের জীবণের জীবন গোঙায় ,

আমারে দিয়াছে তৃপ্তি ; কোনো দিন রুপহীন প্রবাসের পথে
বাংলার মুখ ভুলে খাঁচার ভিতরে নষ্ট শুকের মতন
কাটাইনি দিন মাস , বেহুলার লহনার মধুর জগতে
তাদের পায়ের ধুলো - মাখা পথে বিকায়ে দিয়েছি আমি মন
বাঙালি নারীর কাছে - চাল - ধোয়া স্নিগ্ধ হাত , ধান - মাখা চুল ,
হাতে তার শাড়িটির কস্তা পাড় ; - ডাঁশা আম কামরাঙা কুল ।