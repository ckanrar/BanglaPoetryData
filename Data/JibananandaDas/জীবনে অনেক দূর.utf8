জীবনে অনেক দূর সময় কাটিয়ে দিয়ে - তারপর তবু
চলার কিছুটা আরো পথ আছে টের পাই ; -
সুমুখে বিস্ময় ; -

দেখেছি সূর্যের আলো মাঝে মাঝে জলের কম্পন ;
আশ্বিনের ঘন নীল আশ্চর্য আকাশে
দেখেছি আরোহী হাঁস বাষ্পের ভিতর থেকে আসে
হংসীর অনিমেষ দেহ লক্ষ্য করে ,
মিশে যায় খুব স্বচ্ছ আলোর ভিতরে ।

কোথায় ফুরিয়ে যায় তারা সব - থেকে সফল ।
অগ্নির উত্সের মতো সৃষ্টি নির্ঝর থেকে জেগে
আমারও শরীর মন মিশে যেতে চেয়েছে আবেগে ।