কোথাও বাইরে গিয়ে চেয়ে দেখি দুচারটে পাখি ।
ঘাসের উপরে রোদে শিশিরে শুকায়
নিজেদের ক্ষেতে ধান - চার পাঁচজন লোক
মানবের মতন একাকী ।
মাটিরও তরঙ্গ স্বর্গীয় জ্যামিতির প্রত্যাশায়
মিশে গেছে অতীত ও আজকের সমস্ত আকাশে ।

দিগন্তে কি ধর্মঘট ? - চিম্নি পাখির মতন অনায়াসে
নীলিমায় ছড়ায়েছে । এখানে নদীর স্থির কাকচক্ষু জলে
ঘুরুনো সিঁড়ির মত আকাশ পর্যন্ত মেঘ সব
উঠে গেছে । - অনুভব করে প্রকৃতির সাথে মিলিত হতেই ,
অমিলনের সূর্যরোল জ্যোতির্ময় এলুমিনিয়ম অনুভব
করে আমি দুই তিন চার পাঁচ ছয়টি এরোপ্লেন গুনে
নীলিমা দেখার ছিলে শতাব্দীর প্রেতাত্মাকে দেখছি অরুণে ।