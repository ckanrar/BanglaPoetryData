সোনালি অগ্নির মতো আকাশ জ্বলছে স্থির নীল পিলসুজে ;
পৃথিবীর শেষ রৌদ্র খুঁজে
কেউ কি পেয়েছে কিছু কোনো দিকে ? পায় নি তো কেউ ।
তারপর বাদুড়ের কালো কালো ঢেউ
উড়ায়ে শঙ্খচিল কোথায় ডুবল চোখ বুজে ।
অনেক রক্তাক্ত সোনা লুফে নিয়ে চলে গেছে নগরীর পানে
মানুষেরা রক্তের সন্ধানে ।
বাদুড়েরা তারপর ছক কেটে আঁধার আকাশে
জীবনের অন্য - এক মানে ভালবাসেঃ
হয় তো - বা সূর্যের ও - পিঠের মানে ।

চিন্তার - ইচ্ছার শান্তি চারদিকে নামছে নীরবেঃ
যত কাল লাল সূর্য পিছু ফিরে রবে ।
বাদূড় যেখানে দূর - আরো দূর আকাস কালোয় গিয়ে মেশে
সে - গাহনে একদিন মানুষও নিঃশেষে
নিভে গেলে বুঝি তার শেষ হিরোশিমা শান্ত হবে ।